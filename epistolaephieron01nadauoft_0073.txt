PRIMI VOLUMINIS PROOEMIUM

In hoc primo volumine epistolarum P. Nadal, ejus gesta ab
initio suae vocationis usque ad principia secundae ipsius missio—
nis in Germaniam (1535-1562)‚ ditissima monumentorum copia
illustrantur. ’

’ Et primo quidem, Chronicon vocationis ipsius, hactenus ine-
ditum proferimus, quod quantumvis non scriptum fuerit ab ipso
ante annum 1565, ut liquet ex ipso Chronico, n. 90 ¹; tamen pri-
mo loco reponendum postulabant ea, quae ibidem enarrantur,
tempore certe priora iis, quae in epistolis continentur. Plurimi
profecto aestimandum est hoc documentum, non solum ad Pa-
tris Nadal vitam, sed etiam ad S. Ignatii acta plenius et intimius
dignoscenda. Plura etenim ibi minutim consignantur a teste ocu-
lato, quae nuspiam alias reperire fas est, nisi forte in quibusdam
auctoribus, qui postea ex rivulis plus minusve turbidis hujus
fontis successive haec ipsa deprompserunt.

Sequitur Commentarium de vita ipsius P. Nadal a P. Jime—
nez lucubratum; quod quidem-scriptum fuit post mortem Patris
Nadal; sed secundum a Chronico ei locum assignavimus, eo quod
eadem, saltem in priore ipsius parte, recensentur3 utque facilius
conferri valeant, quae in utroque documento continentur. Hae-
reticorum in Gallia contra catholicos et religiosos insidiae et per—'
secutiones, et Patris Nadal invicta fortitudo inter imminentia
mortis pericula nova in hoc Commentario luce clarescunt. (1535-

1562).

 

¹ Vide infra, pag. 25.

