1545-1546 23

meae vocationis, consolationes, constantiam3 rogabam vt omnes
boni consulerenn Si vero esset mihi in hac re molestus, factu—
rum vt nunquam ad eos scriberem nec ad patriam: tamen nunm
quam fere scripsi, imitatus P. Ignatium, qui dixit mihi se nun-
quam ad patriam scripsisse, nec (quod vno verbo potuisset, roga—
tus praesertim a duce Naiarae) voluisse curare, vt Vnica neptis⁴
honestissime nuberet.

79. Vrgebat animum meum, quod possiderem 3 beneficia
ecclesiastica et paternam haereditatem, vt natu maximus.

80. Retuli ad Ρ. Ignatium, vt mihi praescriberet, quid essem
facturus, velle me pauperibus distribuere, quae habebam, omnia,
et quum ipse rem videretur differre, dixi illi confidenter me velle
quidem illis impedimentis liberari, nec posse sine eius voluntate
et praescripto id facere: si quid mihi retentio bonorum noceret,
illi imputatum iri ¹. Permotus est bonus Pater, et dixit vt in
ea re facerem, quod mihi consulerent D, Gaspar de Dotis, et
D. Madridius ². Hi dixerunt vt deligerem in patria, qui distri-
buerent bona mea pauperibus, habita ratione sororis et cognato-
rum, si qui pauperes essent. Miserunt ad me 100 aureos, aliam
partem destinarunt sorori, ⁵ etc.

81. Liberatus hac ⁴ molestia, fui longe liberior. Eram qui-
dem bono animo et firmo, propter consolationes, sed cum affecta
semper valetudine.

82. P. Ignatius magna suauitate ac familiaritate mecum
agere coepit, saepissime ad mensam me vocabat, saepe ad meum
cubiculum veniebat, frequenter me ducebat deambulatum3 quod
ego interpretor illum fecisse, quod teneritatem animi intelligeret,
et egere me illa facilitate.

 

¹ Ms., illi.

² Dr. christophorus de Madrid.

³ Cum ea, quae hic narrat P. Nadal, anno 1546 acta fuerint, non recte
MUT, in Hist. de MalIorca, t. ΙΙΙ, lib. XI, cap. 11, haec scripsit: «Renuncio
su hacienda de Binibaci (alii scribunt Binibassi) y entro en la Compafiia a
29 de noviembre de 1545»; nam licet in Societatem reapse die 29 Novem-
bris illius anni sit adscriptus, paterna hereditate non nisi anno sequenti se
abdicavit.

⁴ Ms., haec.

