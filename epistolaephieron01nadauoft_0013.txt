PATRIS NADAL GESTA vu

tia, ut ipse saepius fatetur, destitutus ¹. Ex fortuita vero lectione
cujusdam epistolae P. F rancisci Javier, qui eo tempore in christia-
na religione indis annuntianda insudabat, novos, vehementesque
stimulos ad perfectiorem vitae statum amplectendum persensit,
Romamque, nulla mora interposita, proficiscens, ab Ignatio in
Societatem, die 29 Novembris, anno 1545, adscriptus est, ubi
tandem et animi consolationem et corporis refrigerium, ut ipse de
se scribit, jam in ipso limine vitae religiosae adeptus est ².

Romae sub Ignatii disciplina tantum brevi profecit, tam peni-
. tus Societatis Jesu institutiones intellexit, tam plene spiritum
ipsaru'm hausit, ut inter tot tamque egregios viros, qui tunc tem-
poris in universa Societate florebant, neminem P. Nadal superio-
rem vel aequalem duxerit Ignatius, cui suas vices in regenda
Societate, in constitutionibus per Europam promulgandis com-
mittere posset.

Antequam vero tanti momenti officia ipsi commendata vellet,
Ignatius, pro sua in hominum ingeniis explorandis dexteritate,
Patris Nadal prudentiam caeterasque virtutes Romae in munere
ministri per semetipsum experiri voluit. Tum in Siciliam eum
misit, et collegio mamertino praefecit, ubi inter alia praeclara fa-
cinora, collegium trilingue Messanae instituit, legibusque sapien-
tissimis ditavit, universitatis institutionem promovit, dotationem
illius et panormitani collegii procuravit, domum probationis pri-
mam in Societate erexit et ordinavit, familias religiosas, clerum,
milites, nobiles, plebem, indefessis laboribus reformavit, conver—
sarum monasterium Drepani instituit, publicos in sceleratos leges
promulgari curavit, pias sodalitates, et erexit, et optimis consti-
tutionibus donavit, collegio romano eleemosynis subvenit, in
Africam cum hispanica classi, ad milites in spiritu juvandos, navi-
gavit, et naufragium fortiter pertulit (1548—1552).

His aliisque peractis, Romam ab Ignatio vocatur, ubi sole-
mnem professionem, die 2 5 Martii 1552, nuncupavit3 multa dein
cum eo Ignatius de Societatis constitutionibus contulit, ipsi in-

 

¹ Vide Clu-on. Natat„ nn. 17, 21, 22, 23, 25, 29 et 31.
² Vide Chron. Natal., n. 5ο.

