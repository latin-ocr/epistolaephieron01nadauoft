1545-1546 21

nihil esse negocii illa vota edere, quod fecit vt tunc non ederem,
sed rei dificultatem expectarem ¹: ea contigit ³ singularis quadam
nocte, vbi legerem ad laudes Te Deum, etc., qua animaduersa,
recitatione precum intermissa, vconuerti me ad vota facienda in
hunc modum:

70. Ad gloriam &mae atque indiuiduae Trinitatis, per gra-
tiam Domini nostri Iesu Χ. ί, cum summo timore et tremore, ego
Hieronymus Natalis voueo Deo omnipotenti obedientiam, casti-
tatem et paupertatem in manu praefecti Societatis Iesu. Itaque
illa vota cum gratia Dei obseruabo pro eius arbitratu et iussu,
solemniter etiam facturus vota haec, quum ipsi bene visum fue—
rit. Te Deum laudamus: te Dominum confitemur: tibi laus, tibi
gloria, tibi gratiarum actio, per Iesum Xpum. in secula sempi-
terna. Amen. Intellexi autem paupertatem ita vouere, vt vouere
solent scholastici. Nullum consulueram de formula votorum
huiusmodi, nec certa adhuc erat edita formula. Consecuta mira
consolatio, etc.

71. Haec narraui postea Ρ. Ignatio: prouauit; vnde facile
fuit intelligere illum voluisse quidem vt vota ederem, noluisse
tamen esse auctorem.

72. Resciui a P. Domeneco dixisse P. Ignatium de me, an-
tequam confessionem audiuisset, quam illi feci in exercitiis: «De
hoc erit nobis dificile, quia est plenus melancholiis, vt etiam in-
dicant eius oculi; timendum, si Dominus illum non vocet, ne
plane efficiatur melancholicus et sensum amittat. Nunc hic (in-
quit) vult seruire Deo, et non potest.» Nunc vero se bene spe—
rare Patrem [dixisse]; debere me agere Deo gratias pro beneficiis
acceptis, orare pro perseuerantia et constantia, «tametsi (inquit)
habebit tribulationes et ⁵ forsan grauiores3 sed Deus eum adiuua-
bit; diminuentur perturbationes, augebuntur consolationes, futu-
rum vt partem paradisi gustet in hac vita ⁴.

 

¹ Ut sc. majorem de seipso victoriam adipisceretur.
² Sc. difficultas, sive repugnantia vota edendi.

³ Ms., et, et, iteratum.
⁴ Ignatium hic prophetasse, rei eventus plane comprobavit, ut ea, quae
in ipsius P. Nadal epistolis et gestis infra videri poterunt, abunde ostendent.

